# Opdracht: merge request

Als jullie allebei tevreden zijn met het resultaat van jullie aanpassingen, is het moment aangebroken om die aanpassingen terug te delen met de oorspronkelijke site.

Let wel, de kans is groot dat intussen op de originele repo waarvan geforkt werd ook al aanpassingen gebeurden. Merge die indien nodig reeds lokaal voordat je een merge request aanmaakt. (*)

Het aanmaken van de merge request kan gebeuren via de webinterface. Vermeld zeker het issue dat je aanmaakte voor deze wijziging door `#id` te vermelden, waarbij je uiteraard `id` vervangt door het issue-nummer. 
Gitlab zal de merge request dan linken aan deze specifieke aanpassingen.


![Merge request](/img/git/merge_request.png)


(*) een andere optie is om te kiezen voor een rebase. Dat zal de git-history een stuk 'properder' maken.