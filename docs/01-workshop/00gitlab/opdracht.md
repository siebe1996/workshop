# Opdracht

Bij deze opdracht zullen jullie meewerken aan een reeds bestaande repository. 

Doorheen dit scenario krijgen jullie de opdracht om de ELO-ICT moviedb verder aan te vullen. 
De site bestaat al, maar bevat momenteel enkel wat demo-content.

![ELOICT moviesite](/img/git/moviedbsite.png)

**url**: https://ikdoeict.gitlab.io/public/workshop/git/moviedb/

**repository**: https://gitlab.com/ikdoeict/public/workshop/git/moviedb

Bedoeling is om na de workshop een website te hebben die de topfilms en series bevat, waarbij jullie elk een inzending kunnen doen. 

Jullie werken voor deze opdracht per twee. Bedenk dus alvast al welke serie of film dringend moet toegevoegd worden aan de moviedb.

## De basics

Zorg ervoor dat jullie allebei een geldig keypair aanmaakten en dat de public key in jullie Gitlab profiel zit. 

## Issue aanmaken

Om dubbels in de moviedb te vermijden zullen we ook gebruik maken van een andere feature van Gitlab: issues.
In een project kan je met deze issues taken of problemen definiëren.

Maak dus een issue aan in het moviedb project, waarin je vermeldt welke film nog ontbreekt. (https://gitlab.com/ikdoeict/public/workshop/git/moviedb)

Dat issue zal van groot belang zijn bij verdere ontwikkeling: het is de plaats waar je kan discussiëren over implementatie en waar je de status kan documenteren. Vergeet dus op het einde van deze workshop niet om je issue ook te sluiten...





